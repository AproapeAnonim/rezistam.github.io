---
layout: post
title: Pluralitatea şi cvasiparalelismul inteligenţelor
date: 2017-02-14
---
https://www.romanialibera.ro/politica/institutii/ministerul-justitiei-asteapta--luni--peste-200-de-persoane-la-dezbaterea-publica-privind-ordonantele-de-gratiere-si-de-modificare-a-codurilor-penale--in-bucuresti-este-anuntat-un-protest-in-fata-institutiei-439545

Mi se pare foarte tare omu' (domnul Becali). Sincer. În intervenţia dumnealui, reuşeşte să surprindă foarte bine însăşi esenţa problemei, ceea ce îmi confirmă printre altele, încă o dată, ideea existenţei mai multor tipuri de inteligenţă, şi nu numai atât, dar şi pe aceea conform căreia ele, aceste inteligenţe, deşi pornite iniţial pe drumuri destul de diferite, reuşesc cumva ca la final să îşi poarte aproape toate substanţa (ideile, în speţă) către acelaşi punct terminus, către acel common sense, atât de des vehiculat în zilele noastre, însă atât de vitregit, atunci când vine să îşi ceară în mod legitim drepturile.

De aici, făcând încă un pas în domeniul... speculaţiilor, dacă doriţi, aş mai putea plusa cu încă o presupunere, anume cu aceea că un concept substanţial idiot poate fi combătut atât printr-o argumentaţie sofisticată, fină, construită într-un plan superior, elevat, într-un câmp al formulărilor şi al demonstraţiilor măiestre, cât şi în cel al unei gândiri elementare, al celei la prima mână, al gândirii nemijlocit şi continuu tangente la sfera evidentului.
